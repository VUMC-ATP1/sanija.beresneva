# sanija.beresneva

## Par mani
Pirms dažiem gadiem es pabeidzu [Vidzemes Augstskolas](https://va.lv/lv) IT bakalauru.
Pagaidām atrodos bērna kopšanas atvaļinājumā. Pēc studiju pabeigšanas es nezināju, ko īsti vēlos darīt, bet zināju, ka tajā brīdī negribu būt programmētāja. Neilgi pirms došanās dekrētā sāku strādāt par IT skolotāju. Man ļoti patika strādāt par skolotāju, mācīt bērniem programmēšanu. Bērnu kopšanas atvaļinājuma laiks sanāca ļoti radošs, brīvajos brīžos apguvu dažādus ar IT saistītus kursus. Pagājušajā gadā, piedaloties Riga TechGirls programmā “Iepazīsti tehnoloģijas”, sapratu, ka vēlos kļūt par automatizētās testēšanas speciālistu. Kopš tā laika es pašmācības ceļā jau esmu daudz ko iemācījusies. Visnoderīgākais resurss, pēc kura mācījos, ir viens lielisks udemy kurss par Selenium, kurā tika apgūtas dažādas tēmas - Java, Selenium, Maven, TestNg, Jenkins, u.t.t, bet šajā Automatizētās programmatūras testēšanas kursā vēlos atsvaidzināt un papildināt zināšanas. Pirms dažiem mēnešiem sāku iet arī praksē par mājas lapu testētāju, bet sapratu, ka pašmācības ceļā varu apgūt labākas zināšanas, salīdzinot ar to, ko es apgūtu praksē.

Brīvajos brīžos dodos ārā un pavadu laiku aktīvi, patīk peldēt un risināt sudoku. 

Mans mīļākais gadalaiks ir pavasaris. Mīļākā krāsa ir tumši zaļa. Mīļākās puķes ir narcises.

![narcises](img/narcises.jpg)